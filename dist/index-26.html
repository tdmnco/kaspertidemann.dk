<!DOCTYPE html>
<html>
  <head>
    <title>Kasper Tidemann</title>
    <meta
      name="viewport"
      content="width=device-width, initial-scale=1, maximum-scale=1, user-scalable=no"
    />
    <meta charset="utf-8" />
    <link
      href="https://fonts.googleapis.com/css?family=Source+Serif+Pro:400,600&display=swap"
      rel="stylesheet"
    />
    <link rel="shortcut icon" href="/gfx/favicon.png" />
    <link rel="stylesheet" href="/css/min.css" />
  </head>
  <body>
    <header>
      <a href="/">
        <h1>KASPER TIDEMANN</h1>
        <p>&mdash; en mand af verden.</p>
      </a>
    </header>

    <article>
      <h1 id="bilmekanik"><a href="/bilmekanik">Bilmekanik</a></h1>
      <p>
        Vi havde håndarbejde i folkeskolen. Så sad vi der og skulle sy en
        grydelap. Det var bestemt fint – også selvom drengene i klassen var
        håbløse til det. Men hvor ville jeg ønske at vi også havde lært lidt om
        bilmekanik. Det har jeg haft brug for adskillige gange siden.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 12. september 2013</p>
      </div>
    </article>

    <article>
      <h1 id="jeg-sagde-ingenting">
        <a href="/jeg-sagde-ingenting">Jeg sagde ingenting</a>
      </h1>
      <p>
        Jeg sad ved et bord tæt på indgangen og drak en kop kaffe. Pludselig kom
        en hjemløs mand ind i caféen. Hans blik gled hurtigt henover de mange
        kaffedrikkende gæster, der sad og læste, trykkede på en mobiltelefon
        eller talte med hinanden.
      </p>
      <p>
        Så rakte han hånden ned bag en montre hvor han tog tre-fire croissanter.
        Jeg så ham lige i øjnene da han gjorde det. Sekunder efter forlod han
        caféen med sit bytte uden at fortrække en mine.
      </p>
      <p>
        Jeg sad tilbage og vidste jo godt at det var forkert. Men jeg sagde
        ingenting.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 8. september 2013</p>
      </div>
    </article>

    <article>
      <h1 id="sidste-søndag-i-oktober">
        <a href="/sidste-sondag-i-oktober">Sidste søndag i oktober</a>
      </h1>
      <p>
        Jeg stod i stuen på et vandrehjem i Glasgow en tilfældig aften. Der lå
        nogle rejseguides i en reol og i midten stod et billardbord. Jeg faldt i
        snak med nogle israelske unge som stod og spillede.
      </p>
      <p>
        – So, I actually know a song in Hebrew. Avir harim zalul kayayin,
        ve-rei’ah oranim…
      </p>
      <p>– How come you know that song?</p>
      <p>– Oh, I don’t know, I just learned it by heart for some reason.</p>
      <p>
        Jeg skævede over mod reolen. Der lå en bog af Jan Sonnergaard, men jeg
        kunne ikke se hvilken. Billardbordet rumlede da en kugle røg i hul. Jeg
        stod og tøvede lidt med en øl i hånden.
      </p>
      <p>– Can I ask you a question?</p>
      <p>– Sure, go ahead.</p>
      <p>
        – Why can’t you just stop fighting? I mean, why can’t you end the
        conflict? It’s been so many years now.
      </p>
      <p>
        Den ene israeler tog en tår af sin øl. De andre spillede videre uden at
        sige noget. Så kiggede han på mig med et mildt ansigtsudtryk.
      </p>
      <p>
        – When you’ve seen your mother, your sister, and your best friend lying
        dead outside a shopping mall with blood everywhere, arms and legs blown
        off by a bomb, people crying, total chaos… Then it’s just not that easy.
      </p>
      <p>
        Dagen efter var stuen tom. Jeg gik over til bogreolen og kiggede
        nærmere. Det var “Sidste søndag i oktober” som lå på den nederste hylde.
      </p>
      <p>
        Jeg puttede den ned i min taske, gik ud ad døren og drog videre mod
        Perth. I bussen forsøgte jeg at læse lidt i bogen, men måtte give op.
        Ordene fra aftenen før ringede som en klokke i mit hoved: nogle gange er
        det bare ikke så nemt.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 5. september 2013</p>
      </div>
    </article>

    <article>
      <h1 id="den-daglige-trummerum">
        <a href="/den-daglige-trummerum">Den daglige trummerum</a>
      </h1>
      <p>
        Jeg står og taler med Jesse nede på den lokale café. Jeg bestiller det
        sædvanlige, mens han griner og siger:
      </p>
      <p>— You’re the most stable customer we’ve ever had.</p>
      <p>
        Nu er der jo ikke noget særligt ved at gå det samme sted hen hver dag.
        Men når man rejser verden rundt, så kan det blive en rutine, der minder
        om en helt almindelig hverdag.
      </p>
      <p>
        Jeg glæder mig altid til at gå ned på caféen. Så står jeg der og snakker
        lidt om vejret – og tager del i den daglige trummerum.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 31. august 2013</p>
      </div>
    </article>

    <article>
      <h1 id="status-33"><a href="/status-33">Status #33</a></h1>
      <p>
        Dagens sidste sol drysser guldstøv ud over træernes blade. Når solen går
        ned, så minder udsigten om et postkort fra en ferie ved Middelhavet.
      </p>
      <p>
        Så bliver jeg stående på taget lidt endnu, mens jeg indånder hele verden
        og puster den langsomt ud igen. Væk mig når sommeren er ovre.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 25. august 2013</p>
      </div>
    </article>

    <nav>
      <p><a href="/arkiv/27">Næste side &raquo;</a></p>
      <p><a href="/arkiv/25">&laquo; Forrige side</a></p>
    </nav>

    <footer>
      <p>
        Mit navn er Kasper Tidemann. Jeg skriver denne blog i personligt regi og
        deler mine tanker med dig omkring stort og småt i mit liv. Du kan fange
        mig på <a href="mailto:kt@tdmn.co">kt@tdmn.co</a> eller derude et sted.
      </p>
      <p>
        <a href="/arkiv/1">ARKIV</a>
        <a href="/om-kasper-tidemann">OM KASPER TIDEMANN</a>
      </p>
    </footer>
  </body>
</html>
