<!DOCTYPE html>
<html>
  <head>
    <title>Kasper Tidemann</title>
    <meta
      name="viewport"
      content="width=device-width, initial-scale=1, maximum-scale=1, user-scalable=no"
    />
    <meta charset="utf-8" />
    <link
      href="https://fonts.googleapis.com/css?family=Source+Serif+Pro:400,600&display=swap"
      rel="stylesheet"
    />
    <link rel="shortcut icon" href="/gfx/favicon.png" />
    <link rel="stylesheet" href="/css/min.css" />
  </head>
  <body>
    <header>
      <a href="/">
        <h1>KASPER TIDEMANN</h1>
        <p>&mdash; en mand af verden.</p>
      </a>
    </header>

    <article>
      <h1 id="tiden-løber"><a href="/tiden-lober">Tiden løber</a></h1>
      <p>
        En spraglet kop. På forsiden er der et logo fra en konference, som jeg
        deltog i en engang. På bagsiden af fredag er der tømmermænd, der giver
        ekko helt ind i søndagen. Tiden løber ud af os.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 6. marts 2015</p>
      </div>
    </article>

    <article>
      <h1 id="verdens-larm"><a href="/verdens-larm">Verdens larm</a></h1>
      <p>
        §191: Nogle år senere sidder jeg i baren på en restaurant i Hollywood.
        Restauranten er lille og tydeligvis afholdt blandt de lokale fruer, der
        sidder i slidte kjoler med skinnende perlekæder om halsen. Overtjeneren
        ligner James Bond til forveksling.
      </p>
      <p>
        §192: Vi sidder en håndfuld enlige sjæle i baren. Til venstre for mig
        sidder en ældre herre, som får skænket et glas vin. Han har en
        udtryksløs mine malet i ansigtet og ligner en, der ikke vil forstyrres.
        Jeg løfter mit glas og hilser høfligt på ham.
      </p>
      <p>
        §193: Så begynder han at fortælle. Han er professor på Stanford
        University og er endelig blevet færdig med sit livsværk, en biografi om
        Aimé Bonpland. Han havde brugt mange år på at skrive sin bog, fortalte
        han, men han var blevet ligeglad i løbet af den lange proces. Nu var han
        bare glad for at det var overstået.
      </p>
      <p>
        §194: Jeg fortalte ham om at være selvstændig, om at lave grafik, skrive
        linje efter linje og om at arbejde om natten, når verdens larm
        forstummer og man kun kan høre sig selv. Det fik ham til at smile
        eftertænksomt og sige:
      </p>
      <p>§195: — Og alligevel er verdens larm nødvendig, ikke sandt?</p>
      <p>
        — Jo, det er den vel. Den er det råstof, som man destillerer til ord,
        musik og mening, svarede jeg lige så forsøgsvis eftertænksomt som i et
        forsøg på at lyde klog.
      </p>
      <p>
        §196: Han drejede hovedet og kiggede ind i spejlet bag baren, der sendte
        billeder tilbage af de mange flasker af varierende størrelse, farve og
        indhold. Jeg kunne ikke afgøre hvorvidt han ignorerede mig eller ej. Så
        drejede han hovedet tilbage og sagde:
      </p>
      <p>
        §197: — Men det handler ikke om verdens larm, gør det vel? Det handler
        om hvordan du opfatter det. Verdens larm er din opfattelse alene. Den er
        dig, når du lytter til dig selv.
      </p>
      <p>
        §198: Hollywood-fruerne sad i baggrunden og grinede påtaget af hvad jeg
        forestillede mig var hule jokes fremført af deres mandlige ledsagere.
        Jeg ledte desperat efter et svar på hvad professoren havde sagt til mig.
        I mellemtiden udbrød han:
      </p>
      <p>
        §199: — Du skal bare følge strømmen. Det har jeg gjort. Det gjorde
        Bonpland da han kortlagde Sydamerika. Han vidste ikke hvad der gemte sig
        ude bag horisonten, men han vidste hvad han havde opdaget på vejen
        dertil.
      </p>
      <p>
        §200: Vi sad i baren indtil gæsterne forlod deres borde og restauranten
        lå øde hen. Vi sagde ikke noget synderligt til hinanden resten af
        aftenen. Han inviterede på kaffe på universitetet. Den kop har jeg
        stadig til gode.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 17. februar 2015</p>
      </div>
    </article>

    <article>
      <h1 id="skriveri"><a href="/skriveri">Skriveri</a></h1>
      <p>
        Den store rytme er prisværdig. Men nogle gange, så skal ord, sætninger
        og afsnit bare have lov at stå midt i den blanke flade, uden kontekst og
        regler, som en gæst der pludselig banker på din dør. Det er også
        skriveri.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 8. februar 2015</p>
      </div>
    </article>

    <article>
      <h1 id="billetter"><a href="/billetter">Billetter</a></h1>
      <p>
        Forhold går i stykker og mennesker møder hinanden på ny. Det hele ændrer
        sig og forbliver det samme, som var det mejslet i vores livsbaner længe
        før vi ankom. Det ene øjeblik er vi midt i det hele, det næste står vi
        på sidelinjen som iagttagere til et teaterstykke, vi ikke har købt
        billet til. Vi sigter efter Mælkevejen, men pakker så meget bagage at vi
        ikke kan komme med.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 5. februar 2015</p>
      </div>
    </article>

    <article>
      <h1 id="planer"><a href="/planer">Planer</a></h1>
      <p>
        Året er ved at rinde ud. Jeg sidder i den ulmende aftentime og lægger
        planer for næste år. Det har været nogle hæsblæsende måneder siden jeg
        kom hjem fra USA. Det har været en indbringende tid på alle måder.
      </p>
      <p>
        Næste år vil jeg rejse endnu mere. Jeg har møder i Shanghai, Portland og
        Paris. Jeg tegner streger på et verdenskort og tænker på om jeg
        nogensinde finder hjem. Hvem ved? Jeg gør ikke i hvert fald ikke. Men
        jeg glæder mig.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 28. december 2014</p>
      </div>
    </article>

    <nav>
      <p><a href="/arkiv/5">Næste side &raquo;</a></p>
      <p><a href="/arkiv/3">&laquo; Forrige side</a></p>
    </nav>

    <footer>
      <p>
        Mit navn er Kasper Tidemann. Jeg skriver denne blog i personligt regi og
        deler mine tanker med dig omkring stort og småt i mit liv. Du kan fange
        mig på <a href="mailto:kt@tdmn.co">kt@tdmn.co</a> eller derude et sted.
      </p>
      <p>
        <a href="/arkiv/1">ARKIV</a>
        <a href="/om-kasper-tidemann">OM KASPER TIDEMANN</a>
      </p>
    </footer>
  </body>
</html>
