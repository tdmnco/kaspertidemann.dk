<!DOCTYPE html>
<html>
  <head>
    <title>Kasper Tidemann</title>
    <meta
      name="viewport"
      content="width=device-width, initial-scale=1, maximum-scale=1, user-scalable=no"
    />
    <meta charset="utf-8" />
    <link
      href="https://fonts.googleapis.com/css?family=Source+Serif+Pro:400,600&display=swap"
      rel="stylesheet"
    />
    <link rel="shortcut icon" href="/gfx/favicon.png" />
    <link rel="stylesheet" href="/css/min.css" />
  </head>
  <body>
    <header>
      <a href="/">
        <h1>KASPER TIDEMANN</h1>
        <p>&mdash; en mand af verden.</p>
      </a>
    </header>

    <article>
      <h1 id="sankt-hans"><a href="/sankt-hans">Sankt Hans</a></h1>
      <p>
        Danmark, nu blunder den lyse nat bagved din seng når du sover. Og
        således stod jeg på en tagtop på den anden side ad jorden og sendte
        varme tanker hjem i anledning af Sankt Hans. Hjem til Danmark hvor jeg
        har rod, hvorfra min verden går.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 29. juli 2013</p>
      </div>
    </article>

    <article>
      <h1 id="det-simple-er-en-kunst">
        <a href="/det-simple-er-en-kunst">Det simple er en kunst</a>
      </h1>
      <p>Kunst er ikke simpelt, men det simple er en kunst.</p>
      <div>
        <img src="/gfx/kasper.png" />
        <p>Kasper Tidemann</p>
        <p>den 29. juli 2013</p>
      </div>
    </article>

    <article>
      <h1 id="status-29"><a href="/status-29">Status #29</a></h1>
      <p>
        Jeg er på vej ned for at købe ind i et solskin, der har lagt sig som et
        gyldent tæppe over byen. Det er altid et betagende syn at komme tilbage
        til San Francisco.
      </p>
      <p>
        <img src="/photos/status-29/1.jpg" alt="Billede 1" />
        <img src="/photos/status-29/2.jpg" alt="Billede 2" />
      </p>

      <div>
        <img src="/gfx/kasper.png" />
        <p>Kasper Tidemann</p>
        <p>den 20. juli 2013</p>
      </div>
    </article>

    <article>
      <h1 id="om-at-skulle-registrere-sig-alle-steder">
        <a href="/om-at-skulle-registrere-sig-alle-steder"
          >Om at skulle registrere sig alle steder</a
        >
      </h1>
      <p>
        Det er fornøjeligt at man først skal opgive sit fornavn, efternavn,
        fødselsdato, navne på onkler, tanter, kendte tilholdssteder,
        yndlingsfarve, kælenavn, stjernetegn, kampvægt og skostørrelse, når man
        forsøger at logge på det trådløse netværk i en lufthavn. Man vil jo bare
        gerne lige tjekke sin mail.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 18. juli 2013</p>
      </div>
    </article>

    <article>
      <h1 id="en-af-de-aftener">
        <a href="/en-af-de-aftener">En af de aftener</a>
      </h1>
      <p>
        Vi lagde ud med et par drinks i den stille fyraften. Det var længe siden
        vi sidst havde set hinanden.
      </p>
      <p>
        Senere befandt vi os på en af byens bedste bøfrestauranter. En af de
        andre opdagede at han havde tabt sin telefon i taxaen. Et øjeblik efter
        slog vi sporing til og så sad vi ellers der og spiste og drak, mens vi
        fulgte telefonens vej rundt i byen, ud i forstæderne og tilbage igen.
      </p>
      <p>
        Efter hovedretten ilede vi ud på Bredgade for at praje en vogn. Den
        kørte os ad en ukendt rute, mens vi fulgte efter den blå prik på
        skærmen. I et lyskryds ved Strandboulevarden indhentede vi taxaen og så
        stak jeg – på bedste cykelsportmanér – halvdelen af kroppen ud ad
        vinduet for at gribe telefonen, som den anden chauffør rakte ud fra
        førersædet midt i det røde lys.
      </p>
      <p>
        Vi jublede da vi fik telefonen og satte i hast tilbage mod
        bøfrestauranten. Der fejrede vi vores biljagt gennem byen med en sidste
        drink, før vi drog videre ud i natten. Det blev en af de aftener man
        tænker tilbage på med et smil.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 15. juli 2013</p>
      </div>
    </article>

    <nav>
      <p><a href="/arkiv/30">Næste side &raquo;</a></p>
      <p><a href="/arkiv/28">&laquo; Forrige side</a></p>
    </nav>

    <footer>
      <p>
        Mit navn er Kasper Tidemann. Jeg skriver denne blog i personligt regi og
        deler mine tanker med dig omkring stort og småt i mit liv. Du kan fange
        mig på <a href="mailto:kt@tdmn.co">kt@tdmn.co</a> eller derude et sted.
      </p>
      <p>
        <a href="/arkiv/1">ARKIV</a>
        <a href="/om-kasper-tidemann">OM KASPER TIDEMANN</a>
      </p>
    </footer>
  </body>
</html>
