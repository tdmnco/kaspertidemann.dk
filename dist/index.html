<!DOCTYPE html>
<html>
  <head>
    <title>Kasper Tidemann</title>
    <meta
      name="viewport"
      content="width=device-width, initial-scale=1, maximum-scale=1, user-scalable=no"
    />
    <meta charset="utf-8" />
    <link
      href="https://fonts.googleapis.com/css?family=Source+Serif+Pro:400,600&display=swap"
      rel="stylesheet"
    />
    <link rel="shortcut icon" href="/gfx/favicon.png" />
    <link rel="stylesheet" href="/css/min.css" />
  </head>
  <body>
    <header>
      <a href="/">
        <h1>KASPER TIDEMANN</h1>
        <p>&mdash; en mand af verden.</p>
      </a>
    </header>

    <article>
      <h1 id="strandet"><a href="/strandet">Strandet</a></h1>
      <p>
        Vi skulle fra Chicago til Rochester og fra Rochester til Burlington, der
        ligger i den grønne stat med de store bjerge, Vermont.
      </p>
      <p>
        Vi kørte ad snoede veje, gennem mørke skove og åbne højderygge henover
        den nordamerikanske lægte. Vi strandede ved bredden af Champlain-søen,
        hvor vi skulle have en færge, der ikke sejlede på den tid af året. Det
        vidste vi bare ikke før vi ankom.
      </p>
      <p>
        Så stod vi der med en knugende frustration, uden mulighed for at komme
        videre. Vi havde skoven i ryggen og vandet foran os. På den anden side
        lå Burlingtons skyline og ventede.
      </p>
      <p>
        Vi kørte tilbage syd om søen og ned til en anden færge, der angiveligt
        sejlede på det tidspunkt.
      </p>
      <p>
        Færgelejet lå ud til en lille by bestående af et par huse og en vej, der
        var dækket med et tæppe af efterårets blade. Der var ikke et øje at se
        nogen steder, hverken på vejen eller bag de mørke, tomme ruder.
      </p>
      <p>
        Vi havde nået et forladt sted i verden. Sådan et sted, der kan danne
        rammen om en film om et menneske, der tager helt derud for at finde
        ingenting og sig selv.
      </p>
      <p>
        Vi ventede ved færgelejet med lige dele forhåbning og nervøsitet. Solens
        sidste stråler slog smut i vandspejlet og missede i vores øjne. Og så
        kom færgen. Og vi kom på den og vuggede over søen og til bredden på den
        anden side, hvor Burlington ventede.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 5. august 2016</p>
      </div>
    </article>

    <article>
      <h1 id="det-her-liv"><a href="/det-her-liv">Det her liv</a></h1>
      <p>
        Verden gennem et sigtekorn. Jeg holder vejret og trækker fingeren
        tilbage. Et splitsekund og så den øredøvende lyd af geværet, der banker
        mod min skulder. Jeg er i Snoqualmie, byen hvor Twin Peaks blev optaget.
        Midt i det hele og langt væk fra alting.
      </p>
      <p>
        Om eftermiddagen viser North Bend sig som en god rejsekammerat, et
        roligt stop på vejen hjem fra Seattle til København, der tager os gennem
        bjergpas og ned ad sideveje, gennem små byer og ud i den vilde natur. Vi
        kørte ikke den lige vej hjem.
      </p>
      <p>
        På flyet takker jeg nej til den sædvanlige servering på en plastikbakke.
        Jeg har fået det, som jeg havde brug for. Det her liv er for vildt.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 5. april 2016</p>
      </div>
    </article>

    <article>
      <h1 id="fredag-morgen"><a href="/fredag-morgen">Fredag morgen</a></h1>
      <p>
        Jeg står op med tømmermænd. Lejlighederne ligger på række ned ad
        Englandsvej. Mit hoved dunker i takt med formiddagens trafik. Der er
        langt til næste lur.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 27. marts 2015</p>
      </div>
    </article>

    <article>
      <h1 id="rød-bymaling"><a href="/rod-bymaling">Rød bymaling</a></h1>
      <p>
        Jeg taler med drengene derhjemme. De skal først til påskefrokost og
        bagefter på værtshus, klædt i snaps og rød bymaling. Hvis jeg var
        hjemme, så var jeg taget med.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 24. marts 2016</p>
      </div>
    </article>

    <article>
      <h1 id="johnny"><a href="/johnny">Johnny</a></h1>
      <p>
        Johnny døde midt på den travlt befærdede vej, der forbinder
        festivalpladsen med de tusindvis af telte, der peger op mod skyerne i en
        festivals eufori.
      </p>
      <p>
        Han fortalte altid om politik og livsanskuelser og de små hændelser.
        Noget nogen havde sagt, som han var uenig i.
      </p>
      <p>
        Men han skændtes aldrig, det var ikke hans ærinde. Han spurgte og
        spurgte igen for at komme ind til kernen af det, som han ikke forstod.
      </p>
      <p>
        Til hans begravelse blev der spillet Pink Floyd. Shine on, you crazy
        diamond. Du er med endnu.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 18. marts 2016</p>
      </div>
    </article>

    <nav>
      <p><a href="/arkiv/1">Næste side &raquo;</a></p>
    </nav>

    <footer>
      <p>
        Mit navn er Kasper Tidemann. Jeg skriver denne blog i personligt regi og
        deler mine tanker med dig omkring stort og småt i mit liv. Du kan fange
        mig på <a href="mailto:kt@tdmn.co">kt@tdmn.co</a> eller derude et sted.
      </p>
    </footer>
  </body>
</html>
