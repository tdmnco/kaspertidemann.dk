<!DOCTYPE html>
<html>
  <head>
    <title>Kasper Tidemann</title>
    <meta
      name="viewport"
      content="width=device-width, initial-scale=1, maximum-scale=1, user-scalable=no"
    />
    <meta charset="utf-8" />
    <link
      href="https://fonts.googleapis.com/css?family=Source+Serif+Pro:400,600&display=swap"
      rel="stylesheet"
    />
    <link rel="shortcut icon" href="/gfx/favicon.png" />
    <link rel="stylesheet" href="/css/min.css" />
  </head>
  <body>
    <header>
      <a href="/">
        <h1>KASPER TIDEMANN</h1>
        <p>&mdash; en mand af verden.</p>
      </a>
    </header>

    <article>
      <h1 id="forebyggende-beskyttelse">
        <a href="/forebyggende-beskyttelse">Forebyggende beskyttelse</a>
      </h1>
      <p>
        Nu skriver jeg det som ingen tør sige, men som alle tænker: vi er nødt
        til at gentænke den forebyggende beskyttelse ved strafudmåling.
      </p>
      <p>
        Når fire unge mænd på 15, 16, 17 og 18 år kan slå, sparke og trampe på
        en sagesløs 59-årig mand så han hjerneskades og invalideres, så er det
        ikke synd for de unge mænd fordi de har haft en hård opvækst – så er det
        alene synd for den 59-årige mand, der har mistet livet i levende
        tilstand.
      </p>
      <p>
        Når der er tale om mennesker, der kan gøre noget så gennemgribende
        umenneskeligt, så bør fokus ubetinget være på at beskytte alle dem som
        kan blive ofre i fremtiden. Alle dem som det går ud over næste gang.
      </p>
      <p>
        To af gerningsmændene modtog en fængselsstraf på omkring et år – og det
        er der ingen forebyggende beskyttelse i. Det er et frygteligt
        perspektiv.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 15. oktober 2013</p>
      </div>
    </article>

    <article>
      <h1 id="prisen-på-flybilletter">
        <a href="/prisen-pa-flybilletter">Prisen på flybilletter</a>
      </h1>
      <p>
        Mens den moderne verden er ved at synke i grus, så synes fokus i Danmark
        at være prisen på flybilletter.
      </p>
      <p>
        Derhjemme sværter journalisterne spalte op og spalte ned og sætter store
        typer på forsiden fordi en politiker har fløjet på første klasse. Men
        der er en detalje som de har overset: hvornår flybilletterne er købt.
      </p>
      <p>
        Hvis en politiker bliver kaldt til møde med et par ugers varsel, så vil
        prisen på en flybillet unægteligt være højere end hvis den var købt 6
        måneder i forvejen. Lad mig give et eksempel:
      </p>
      <p>
        Jeg fløj hjem til Danmark for at tage på årets Roskilde Festival. Da
        festivalen var slut – og jeg havde børstet støvet af skosnuderne – købte
        jeg en flybillet tilbage til San Francisco med en uges varsel.
      </p>
      <p>
        Så kort før afgang var der kun pladser tilbage på første klasse, så
        billetten endte med at koste mig lige omkring 19.000 kr.
      </p>
      <p>
        Med andre ord: der er altså forskel på at flyve med kort varsel og så at
        sidde derhjemme i stuelampens skær og planlægge ferien for næste år. Det
        giver sig selv at førstnævnte er dyrere.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 14. oktober 2013</p>
      </div>
    </article>

    <article>
      <h1 id="det-har-været-en-rejse">
        <a href="/det-har-vaeret-en-rejse">Det har været en rejse</a>
      </h1>
      <p>
        Jeg rejste mig op og lod blikket glide rundt i lokalet. Alle de andre
        sad og kiggede afventende på mig. Jeg rømmede mig og begyndte:
      </p>
      <p>— My name is Kasper Tidemann and I am a software developer.</p>
      <p>
        Jeg kendte ingen af de halvtreds andre deltagere til
        netværksarrangementet, men der stod jeg, midt i et blomstrende forår i
        New York tilbage i år 2008, og trådte mine første skridt. Jeg havde købt
        en flybillet og havde pakket min kuffert.
      </p>
      <p>
        I New York mødte jeg stifteren af en af verdens største fototjenester,
        drak øl med ejeren af byens bedste bryggeri og nikkede ydmygt op imod
        lejlighederne på 740 Park Avenue.
      </p>
      <p>
        Senere befandt jeg mig i hjertet af et buldrende, vindblæst Chicago. Jeg
        havde sponsoreret en reception i byens rigmandsklub, University Club of
        Chicago, og derigennem blev jeg forbundet med milliardærer, børsmæglere,
        formueforvaltere og de bedste advokater. Jeg var for første gang i min
        karriere nødt til at leje et jakkesæt. Jeg havde kun taget ét med i min
        kuffert og det var ikke nok.
      </p>
      <p>
        På South Michigan Avenue ligger restauranten The Gage som er ejet af
        Billy Lawless, en hærdebred irer. Det er byens bedste sted og der kommer
        alle som er noget ved musikken i Chicago. Jeg var lige blevet indlogeret
        på et værelse oppe i rigmandsklubben og gik selvsikkert ind ad den
        sorte, rigt ornamenterede svingdør:
      </p>
      <p>— Kasper, good to see you! Please, have a seat.</p>
      <p>
        Billys håndtryk var nær ved at brække min hånd. Man kunne slå den mand i
        hovedet med en træstamme og han ville ikke fortrække en mine. Det var
        mageløst.
      </p>
      <p>
        Senere landede flyet i San Francisco. Jeg steg ud og indsnusede den
        tørre, californiske luft. Og så blev jeg venner med nogle af de bedste
        mennesker indenfor de teknologier som dominerer vores hverdag. Jeg har
        skabt kontakter i henved alle de store selskaber og jeg er slentret ind
        på The Rosewood iført shorts og fodboldtrøje bare for at bevise en
        pointe.
      </p>
      <p>
        Jeg har flere gange måtte knibe mig i armen fordi jeg har oplevet så
        meget. Jeg har knoklet, knoklet og knoklet og har aldrig nogensinde
        givet op – også selvom det har været på et hængende hår et par gange.
        Men nu er der ingen vej tilbage.
      </p>
      <p>
        Det har været en fuldstændig fantastisk rejse at nå hertil. Jeg skrev
        engang om den lille dreng med skrabede knæ, der drømte om at blive en
        stor mand. Nu står den lille fyr og vinker til mig i baggrunden.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 12. oktober 2013</p>
      </div>
    </article>

    <article>
      <h1 id="indlæg-nr-300"><a href="/indlaeg-nr.-300">Indlæg nr. 300</a></h1>
      <p>Det her er indlæg nr. 300 på kaspertidemann.dk.</p>
      <p>
        At skrive indlæg er som strøsand, der glider gennem fingrene. Nogle
        tanker ender i et par løse sætninger, mens andre går tabt. Og så er der
        de indlæg, som har skrevet sig selv allerede i det øjeblik jeg kommer i
        tanke om dem.
      </p>
      <p>
        Hvis du følger med her, så følger du med i en 29-årig mands liv. Det
        foregår på tværs af kontinenter og kulturer, mennesker og meninger,
        forretning og fornøjelse – alt sammen med afsæt i en dyb og inderlig
        følelse af at være forbundet med omverdenen.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 11. oktober 2013</p>
      </div>
    </article>

    <article>
      <h1 id="det-svinger"><a href="/det-svinger">Det svinger</a></h1>
      <p>
        Louis Armstrongs stemme breder sig gelinde rundt i lokalet, og bag
        disken ser Andreya smukkere ud end nogensinde. Det svinger på min lokale
        café. Det bliver en god dag, kan jeg mærke.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 10. oktober 2013</p>
      </div>
    </article>

    <nav>
      <p><a href="/arkiv/25">Næste side &raquo;</a></p>
      <p><a href="/arkiv/23">&laquo; Forrige side</a></p>
    </nav>

    <footer>
      <p>
        Mit navn er Kasper Tidemann. Jeg skriver denne blog i personligt regi og
        deler mine tanker med dig omkring stort og småt i mit liv. Du kan fange
        mig på <a href="mailto:kt@tdmn.co">kt@tdmn.co</a> eller derude et sted.
      </p>
      <p>
        <a href="/arkiv/1">ARKIV</a>
        <a href="/om-kasper-tidemann">OM KASPER TIDEMANN</a>
      </p>
    </footer>
  </body>
</html>
