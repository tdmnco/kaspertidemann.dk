<!DOCTYPE html>
<html>
  <head>
    <title>Kasper Tidemann</title>
    <meta
      name="viewport"
      content="width=device-width, initial-scale=1, maximum-scale=1, user-scalable=no"
    />
    <meta charset="utf-8" />
    <link
      href="https://fonts.googleapis.com/css?family=Source+Serif+Pro:400,600&display=swap"
      rel="stylesheet"
    />
    <link rel="shortcut icon" href="/gfx/favicon.png" />
    <link rel="stylesheet" href="/css/min.css" />
  </head>
  <body>
    <header>
      <a href="/">
        <h1>KASPER TIDEMANN</h1>
        <p>&mdash; en mand af verden.</p>
      </a>
    </header>

    <article>
      <h1 id="silende-regnvejr">
        <a href="/silende-regnvejr">Silende regnvejr</a>
      </h1>
      <p>
        Et silende regnvejr ser altid værre ud end det er når man sidder trygt
        og varmt indenfor. Og deri ligger en pointe om livet, der forsvinder
        mellem de tusindvis af dråber som trommer mod ruderne.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 13. november 2013</p>
      </div>
    </article>

    <article>
      <h1 id="ro-alle-steder"><a href="/ro-alle-steder">Ro alle steder</a></h1>
      <p>
        Vinterens mørke har lagt sig tungt over de københavnske forstæder. Vi
        står i køkkenet i de små hjem og laver mad. Der er ro alle steder.
      </p>
      <p>
        Samtidig blæser jorden ud gennem universet. Alt bevæger sig i en rasende
        fart i et tilsyneladende uendeligt kosmos hvor selv de største skrig
        forstummer og alt er øde.
      </p>
      <p>
        Vi skræller et par kartofler og lader det stå og simre. Vi taler
        afdæmpet sammen og ringer aftentimen ind. Der er ro alle steder.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 13. november 2013</p>
      </div>
    </article>

    <article>
      <h1 id="bygge-en-carport">
        <a href="/bygge-en-carport">Bygge en carport</a>
      </h1>
      <p>
        Midt i al den forherligelse af lange uddannelser og endeløse dage på SU,
        der skal der jo også være nogen som kan bruge et målebånd, tømme en
        skraldespand og bygge en carport – ellers står vi tilbage med alle vores
        analyser og rapporter, men dem kan man jo ikke slå et søm i væggen med.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 12. november 2013</p>
      </div>
    </article>

    <article>
      <h1 id="tivoli"><a href="/tivoli">Tivoli</a></h1>
      <p>
        En pige sætter sig ved siden ad mig i bussen. Hun dufter af bolsjer. Jeg
        forestiller mig en hel historie om hende. Måske arbejder hun i en bod i
        Tivoli. Der er altid så hyggeligt derinde ved juletid når den gamle have
        lyser op.
      </p>
      <p>
        Før jeg får set mig om står hun af igen. Jeg sidder tilbage og forsøger
        at få det til at vare lidt længere. Og med en ubændig lyst til at tage i
        Tivoli.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 4. november 2013</p>
      </div>
    </article>

    <article>
      <h1 id="kommunikere"><a href="/kommunikere">Kommunikere</a></h1>
      <p>
        At kommunikere betyder oprindeligt at gøre fælles. Men tiden flyver når
        man flyver verden rundt, og således gik de sidste 10 dage med at se
        venner, besøge kunder og arbejde på dansk grund. Nu er jeg klar til at
        kommunikere igen.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 28. oktober 2013</p>
      </div>
    </article>

    <nav>
      <p><a href="/arkiv/24">Næste side &raquo;</a></p>
      <p><a href="/arkiv/22">&laquo; Forrige side</a></p>
    </nav>

    <footer>
      <p>
        Mit navn er Kasper Tidemann. Jeg skriver denne blog i personligt regi og
        deler mine tanker med dig omkring stort og småt i mit liv. Du kan fange
        mig på <a href="mailto:kt@tdmn.co">kt@tdmn.co</a> eller derude et sted.
      </p>
      <p>
        <a href="/arkiv/1">ARKIV</a>
        <a href="/om-kasper-tidemann">OM KASPER TIDEMANN</a>
      </p>
    </footer>
  </body>
</html>
