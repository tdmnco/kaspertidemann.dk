<!DOCTYPE html>
<html>
  <head>
    <title>Kasper Tidemann</title>
    <meta
      name="viewport"
      content="width=device-width, initial-scale=1, maximum-scale=1, user-scalable=no"
    />
    <meta charset="utf-8" />
    <link
      href="https://fonts.googleapis.com/css?family=Source+Serif+Pro:400,600&display=swap"
      rel="stylesheet"
    />
    <link rel="shortcut icon" href="/gfx/favicon.png" />
    <link rel="stylesheet" href="/css/min.css" />
  </head>
  <body>
    <header>
      <a href="/">
        <h1>KASPER TIDEMANN</h1>
        <p>&mdash; en mand af verden.</p>
      </a>
    </header>

    <article>
      <h1 id="herude"><a href="/herude">Herude</a></h1>
      <p>
        Jeg kører gennem Danmark. Snart er storbyens asfalt, larmende liv og
        hyppige afgange blot en prik i bakspejlet og et dryp i tagrenden.
      </p>
      <p>
        Jeg kører gennem byer, der ligger så afsides at man kunne leve og dø et
        helt liv uden nogensinde at blive opdaget.
      </p>
      <p>
        Det skulle da lige være af postbudet, der altid ringer to gange på
        døren. Det gør han ikke fordi han har travlt, men fordi han har tiden
        til at vente. Sådan er det herude.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 18. marts 2016</p>
      </div>
    </article>

    <article>
      <h1 id="frihed"><a href="/frihed">Frihed</a></h1>
      <p>
        Friheden knaser mellem tænderne. Den smager af afgrund og fri fantasi.
        Den løber spidsrod gennem al den tid, som får os til at glemme al den
        tid, vi har til at være fri.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 31. januar 2016</p>
      </div>
    </article>

    <article>
      <h1 id="de-små-hjem"><a href="/de-sma-hjem">De små hjem</a></h1>
      <p>
        §11: Solens stråler glimter i vandspejlet, der ligger som tynd film ud
        over Bagsværd sø. Det er en stille aften i juli, en af de aftener som
        varer en hel sommer.
      </p>
      <p>
        §12: Jeg slentrer rundt om søen i det spirende tusmørke og forbi husene,
        som ligger ned til vandet med lys i vinduerne og biler i carportene.
      </p>
      <p>
        §13: Der sidder vi i de små hjem med ildfaste fade og elektriske
        tandbørster. Fjernsynet synger om krig og kærlighed, måneskin og
        lottotal, mens vi zapper rundt i den bedste sendetid.
      </p>
      <p>
        §14: Vi drømmer om en anden tid i en anden verden. Der er så meget vi
        ville gøre hvis det hele bare var anderledes. Vi falder i søvn i en
        sommernats uskyldighed.
      </p>
      <p>
        §15: Dagen efter buldrer vi på arbejde og løber som vilde heste for at
        tjene mere, mere og endnu mere, som vi kan skrive på selvangivelsen.
      </p>
      <p>
        §16: Om aftenen ser vi en film hvor helten dør og verden består. Det
        sætter sig i baghovedet og minder os om noget, som vi ikke kan komme i
        tanke om.
      </p>
      <p>
        §17: Dagene fortsætter i en uendelighed. Det hele går sin gang indtil vi
        vågner op en navnløs morgen hvor alt føles anderledes.
      </p>
      <p>
        §18: Pludselig kommer vi i tanke om alt det, som vi ikke kan skrive på
        selvangivelsen. Vi indser at det er nytteløst at måle sig med andre – og
        at helten i fjernsynet er os selv.
      </p>
      <p>
        §19: Så er livet en tidlig morgen i et glasklart røde, hvor vi springer
        ud ad sengen, åbner vinduet og skimter konturerne af den nye dag.
      </p>
      <p>
        §20: Så synger vi solen ned og ligger med tømmermænd dagen efter. Vi ser
        skrå vinkler og stjernespækkede mønstre. Vi vrister os fri og mærker at
        vi lever.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 31. januar 2016</p>
      </div>
    </article>

    <article>
      <h1 id="5-år-siden"><a href="/5-ar-siden">5 år siden</a></h1>
      <p>
        Eftermiddagens solstråler ligger som et gyldent tæppe over Solbjerg
        Kirkegård. Det minder om en scene fra en film, men det er det ikke. I
        dag er det 5 år siden Pløger blev slået ihjel i Afghanistan.
      </p>
      <p>
        Det er de små ting, der gør mig ked af det. De får mig til at tænke på
        alt det, som han aldrig nåede at opleve. De små ting får mig til at
        tænke på alle de store håb, drømme og muligheder, der løb ud i
        ørkensandet den dag i juli.
      </p>
      <p>
        Vi skylder ham at leve fuldt ud. Vi skylder ham at være der for
        hinanden, at gøre alt det der betyder noget, og at skabe mere liv end vi
        mister – hver eneste dag. Og så må vi aldrig nogensinde give op.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 3. august 2015</p>
      </div>
    </article>

    <article>
      <h1 id="på-rulleskøjter">
        <a href="/pa-rulleskojter">På rulleskøjter</a>
      </h1>
      <p>
        Duften af blød sommerregn mod den tørre asfalt minder mig om at være
        dreng. Det minder mig om at stå på rulleskøjter med pigerne, så man fik
        sommerfugle i maven.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 7. juli 2015</p>
      </div>
    </article>

    <nav>
      <p><a href="/arkiv/2">Næste side &raquo;</a></p>
      <p><a href="/arkiv/">&laquo; Forrige side</a></p>
    </nav>

    <footer>
      <p>
        Mit navn er Kasper Tidemann. Jeg skriver denne blog i personligt regi og
        deler mine tanker med dig omkring stort og småt i mit liv. Du kan fange
        mig på <a href="mailto:kt@tdmn.co">kt@tdmn.co</a> eller derude et sted.
      </p>
    </footer>
  </body>
</html>
