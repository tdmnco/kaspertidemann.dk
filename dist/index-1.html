<!DOCTYPE html>
<html>
  <head>
    <title>Kasper Tidemann</title>
    <meta
      name="viewport"
      content="width=device-width, initial-scale=1, maximum-scale=1, user-scalable=no"
    />
    <meta charset="utf-8" />
    <link
      href="https://fonts.googleapis.com/css?family=Source+Serif+Pro:400,600&display=swap"
      rel="stylesheet"
    />
    <link rel="shortcut icon" href="/gfx/favicon.png" />
    <link rel="stylesheet" href="/css/min.css" />
  </head>
  <body>
    <header>
      <a href="/">
        <h1>KASPER TIDEMANN</h1>
        <p>&mdash; en mand af verden.</p>
      </a>
    </header>

    <article>
      <h1 id="§11-§20---de-små-hjem">
        <a href="/11-20-de-sma-hjem">§11-§20 - De små hjem</a>
      </h1>
      <p>
        <strong>§11:</strong> Solens stråler glimter i vandspejlet, der ligger
        som tynd film ud over Bagsværd sø. Det er en stille aften i juli, en af
        de aftener som varer en hel sommer.
      </p>
      <p>
        <strong>§12:</strong> Jeg slentrer rundt om søen i det spirende tusmørke
        og forbi husene, som ligger ned til vandet med lys i vinduerne og biler
        i carportene.
      </p>
      <p>
        <strong>§13:</strong> Der sidder vi i de små hjem med ildfaste fade og
        elektriske tandbørster. Fjernsynet synger om krig og kærlighed, måneskin
        og lottotal, mens vi zapper rundt i den bedste sendetid.
      </p>
      <p>
        <strong>§14:</strong> Vi drømmer om en anden tid i en anden verden. Der
        er så meget vi ville gøre hvis det hele bare var anderledes. Vi falder i
        søvn i en sommernats uskyldighed.
      </p>
      <p>
        <strong>§15:</strong> Dagen efter buldrer vi på arbejde og løber som
        vilde heste for at tjene mere, mere og endnu mere, som vi kan skrive på
        selvangivelsen.
      </p>
      <p>
        <strong>§16:</strong> Om aftenen ser vi en film hvor helten dør og
        verden består. Det sætter sig i baghovedet og minder os om noget, som vi
        ikke kan komme i tanke om.
      </p>
      <p>
        <strong>§17:</strong> Dagene fortsætter i en uendelighed. Det hele går
        sin gang indtil vi vågner op en navnløs morgen hvor alt føles
        anderledes.
      </p>
      <p>
        <strong>§18:</strong> Pludselig kommer vi i tanke om alt det, som vi
        ikke kan skrive på selvangivelsen. Vi indser at det er nytteløst at måle
        sig med andre – og at helten i fjernsynet er os selv.
      </p>
      <p>
        <strong>§19:</strong> Så er livet en tidlig morgen i et glasklart røde,
        hvor vi springer ud ad sengen, åbner vinduet og skimter konturerne af
        den nye dag.
      </p>
      <p>
        <strong>§20:</strong> Så synger vi solen ned og ligger med tømmermænd
        dagen efter. Vi ser skrå vinkler og stjernespækkede mønstre. Vi vrister
        os fri og mærker at vi lever.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 31. januar 2016</p>
      </div>
    </article>

    <article>
      <h1 id="§51-§60---ud-over-sæderne">
        <a href="/51-60-ud-over-saederne">§51-§60 - Ud over sæderne</a>
      </h1>
      <p>
        <strong>§51:</strong> Det hele sejler sammen. Baren, den sløve jazz, de
        dvaske slag på tangenterne som anslår en rytme. Mit hoved bruser af
        sted. Jeg er fuld.
      </p>
      <p>
        <strong>§52:</strong> I taxaen spiller en sang, der glider ud over
        sæderne. Jeg forsøger at fange den. Jeg dejser om halvvejs i teksten og
        ender et sted midt imellem.
      </p>
      <p>
        <strong>§53:</strong> Jeg vågner op med dunkende hoved og en svag
        erindring om aftenen før. Jeg kigger på mit ur. Det er senere end jeg
        bryder mig om.
      </p>
      <p>
        <strong>§54:</strong> Hvad skete der i går? Vi var først derhenne og så
        derhenne og så derhenne… Jeg puster ud. Min mund er tør som sandpapir.
      </p>
      <p>
        <strong>§55:</strong> Hvor mange penge brugte jeg i går? Jeg snubler ud
        af sengen og leder efter kvitteringer i mine bukselommer. Jeg finder
        ingen.
      </p>
      <p>
        <strong>§56:</strong> Jeg kigger på uret igen. Jeg burde have været oppe
        for længst. Jeg burde have fået noget ud af dagen. Samvittigheden hviler
        tungt på mine skuldre.
      </p>
      <p>
        <strong>§57:</strong> En tanke rammer mig som lyden af titusind
        trompeter i et venteværelse: nu skal det være slut! I går var sidste
        gang. Jeg lover mig selv aldrig mere at drikke.
      </p>
      <p>
        <strong>§58:</strong> Weekenden efter står jeg igen i kø til en drink.
        Der er liv og glade dage i baren, energisk samtale og en løs eufori i
        luften.
      </p>
      <p>
        <strong>§59:</strong> Jeg finder en kvittering fra weekenden før. Den lå
        gemt i min pung som et vidnesbyrd fra en fjern fortid, et stykke
        historik fra et kuldsejlet projekt.
      </p>
      <p>
        <strong>§60:</strong> Det gule, elektriske lys flimrer i rummet. Jeg
        sejler mod barens skinnende glasfacader. Jeg indtaster min pinkode. Og i
        taxaen spiller en sang, der glider ud over sæderne.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 31. januar 2016</p>
      </div>
    </article>

    <article>
      <h1 id="frihed"><a href="/frihed">Frihed</a></h1>
      <p>
        Friheden knaser mellem tænderne. Den smager af afgrund og fri fantasi.
        Den løber spidsrod gennem al den tid, som får os til at glemme al den
        tid, vi har til at være fri.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 31. januar 2016</p>
      </div>
    </article>

    <article>
      <h1 id="5-år-siden"><a href="/5-ar-siden">5 år siden</a></h1>
      <p>
        Eftermiddagens solstråler ligger som et gyldent tæppe over Solbjerg
        Kirkegård. Det minder om en scene fra en film, men det er det ikke. I
        dag er det 5 år siden Pløger blev slået ihjel i Afghanistan.
      </p>
      <p>
        Det er de små ting, der gør mig ked af det. De får mig til at tænke på
        alt det, som han aldrig nåede at opleve. De små ting får mig til at
        tænke på alle de store håb, drømme og muligheder, der løb ud i
        ørkensandet den dag i juli.
      </p>
      <p>
        Vi skylder ham at leve fuldt ud. Vi skylder ham at være der for
        hinanden, at gøre alt det der betyder noget, og at skabe mere liv end vi
        mister – hver eneste dag. Og så må vi aldrig nogensinde give op.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 3. august 2015</p>
      </div>
    </article>

    <article>
      <h1 id="på-rulleskøjter">
        <a href="/pa-rulleskojter">På rulleskøjter</a>
      </h1>
      <p>
        Duften af blød sommerregn mod den tørre asfalt minder mig om at være
        dreng. Det minder mig om at stå på rulleskøjter med pigerne, så man fik
        sommerfugle i maven.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 7. juli 2015</p>
      </div>
    </article>

    <nav>
      <p><a href="/arkiv/2">Næste side &raquo;</a></p>
      <p><a href="/arkiv/">&laquo; Forrige side</a></p>
    </nav>

    <footer>
      <p>
        Mit navn er Kasper Tidemann. Jeg skriver denne blog i personligt regi og
        deler mine tanker med dig omkring stort og småt i mit liv. Du kan fange
        mig på <a href="mailto:kt@tdmn.co">kt@tdmn.co</a> eller derude et sted.
      </p>
      <p>
        <a href="/arkiv/1">ARKIV</a>
        <a href="/om-kasper-tidemann">OM KASPER TIDEMANN</a>
      </p>
    </footer>
  </body>
</html>
