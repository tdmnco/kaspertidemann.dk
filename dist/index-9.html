<!DOCTYPE html>
<html>
  <head>
    <title>Kasper Tidemann</title>
    <meta
      name="viewport"
      content="width=device-width, initial-scale=1, maximum-scale=1, user-scalable=no"
    />
    <meta charset="utf-8" />
    <link
      href="https://fonts.googleapis.com/css?family=Source+Serif+Pro:400,600&display=swap"
      rel="stylesheet"
    />
    <link rel="shortcut icon" href="/gfx/favicon.png" />
    <link rel="stylesheet" href="/css/min.css" />
  </head>
  <body>
    <header>
      <a href="/">
        <h1>KASPER TIDEMANN</h1>
        <p>&mdash; en mand af verden.</p>
      </a>
    </header>

    <article>
      <h1 id="oxford-i-november">
        <a href="/oxford-i-november">Oxford i november</a>
      </h1>
      <p>
        Jeg tager til Oxford i november. Jeg skal bo oven på en lille café,
        slentre gennem universitetsparkerne og sidde oppe til langt ud på natten
        mens jeg skriver min bog færdig. Det bliver spændende.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 18. august 2014</p>
      </div>
    </article>

    <article>
      <h1 id="indlæg-fra-dengang-14">
        <a href="/indlaeg-fra-dengang-14">Indlæg fra dengang #14</a>
      </h1>
      <p>
        Vi sidder i min sofa og læsker os i bohemebenzin og sprød jazzmusik. Vi
        bliver behageligt fulde og snakker til langt ud på natten, til efter
        togene holder op med at køre og politisirenerne på Ingerslevsgade ikke
        længere hyler op mod den mørkeblå himmel. Man siger at en storby aldrig
        sover, men selv kriminelle skal jo have deres nattesøvn.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 17. august 2014</p>
      </div>
    </article>

    <article>
      <h1 id="om-at-vente-på-bussen">
        <a href="/om-at-vente-pa-bussen">Om at vente på bussen</a>
      </h1>
      <p>
        Jeg står og venter på bussen. Der har jeg stået mange gange før. I
        regnvejr, i bagende sol, som 13-årig og som 25-årig. Bussen er kommet
        til tiden og har været forsinket. Men det gør ikke så meget – selv de
        største rejser har jo deres begyndelse et sted.
      </p>
      <p><img src="/photos/om-at-vente-paa-bussen/1.jpg" alt="Billede 1" /></p>
      <div>
        <img src="/gfx/kasper.png" />
        <p>Kasper Tidemann</p>
        <p>den 16. august 2014</p>
      </div>
    </article>

    <article>
      <h1 id="§51-§60---ud-over-sæderne">
        <a href="/51-60-ud-over-saederne">§51-§60 - Ud over sæderne</a>
      </h1>
      <p>
        <strong>§51:</strong> Det hele sejler sammen. Baren, den sløve jazz, de
        dvaske slag på tangenterne som anslår en rytme. Mit hoved bruser af
        sted. Jeg er fuld.
      </p>
      <p>
        <strong>§52:</strong> I taxaen spiller en sang, der glider ud over
        sæderne. Jeg forsøger at fange den. Jeg dejser om halvvejs i teksten og
        ender et sted midt imellem.
      </p>
      <p>
        <strong>§53:</strong> Jeg vågner op med dunkende hoved og en svag
        erindring om aftenen før. Jeg kigger på mit ur. Det er senere end jeg
        bryder mig om.
      </p>
      <p>
        <strong>§54:</strong> Hvad skete der i går? Vi var først derhenne og så
        derhenne og så derhenne… Jeg puster ud. Min mund er tør som sandpapir.
      </p>
      <p>
        <strong>§55:</strong> Hvor mange penge brugte jeg i går? Jeg snubler ud
        af sengen og leder efter kvitteringer i mine bukselommer. Jeg finder
        ingen.
      </p>
      <p>
        <strong>§56:</strong> Jeg kigger på uret igen. Jeg burde have været oppe
        for længst. Jeg burde have fået noget ud af dagen. Samvittigheden hviler
        tungt på mine skuldre.
      </p>
      <p>
        <strong>§57:</strong> En tanke rammer mig som lyden af titusind
        trompeter i et venteværelse: nu skal det være slut! I går var sidste
        gang. Jeg lover mig selv aldrig mere at drikke.
      </p>
      <p>
        <strong>§58:</strong> Weekenden efter står jeg igen i kø til en drink.
        Der er liv og glade dage i baren, energisk samtale og en løs eufori i
        luften.
      </p>
      <p>
        <strong>§59:</strong> Jeg finder en kvittering fra weekenden før. Den lå
        gemt i min pung som et vidnesbyrd fra en fjern fortid, et stykke
        historik fra et kuldsejlet projekt.
      </p>
      <p>
        <strong>§60:</strong> Det gule, elektriske lys flimrer i rummet. Jeg
        sejler mod barens skinnende glasfacader. Jeg indtaster min pinkode. Og i
        taxaen spiller en sang, der glider ud over sæderne.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 15. august 2014</p>
      </div>
    </article>

    <article>
      <h1 id="mandag-morgen"><a href="/mandag-morgen">Mandag morgen</a></h1>
      <p>
        Mandag morgen står i fodenden og hiver i dynen. Den kan ikke vente mens
        vi sover længe, den er klar her og nu med muligheder og retninger for
        resten af ugen. Og så er det bare om at følge med.
      </p>
      <div>
        <img src="/gfx/kasper.png" />
        <p>Kasper Tidemann</p>
        <p>den 11. august 2014</p>
      </div>
    </article>

    <nav>
      <p><a href="/arkiv/10">Næste side &raquo;</a></p>
      <p><a href="/arkiv/8">&laquo; Forrige side</a></p>
    </nav>

    <footer>
      <p>
        Mit navn er Kasper Tidemann. Jeg skriver denne blog i personligt regi og
        deler mine tanker med dig omkring stort og småt i mit liv. Du kan fange
        mig på <a href="mailto:kt@tdmn.co">kt@tdmn.co</a> eller derude et sted.
      </p>
      <p>
        <a href="/arkiv/1">ARKIV</a>
        <a href="/om-kasper-tidemann">OM KASPER TIDEMANN</a>
      </p>
    </footer>
  </body>
</html>
