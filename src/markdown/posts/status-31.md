---
author: Kasper Tidemann
created: 2013-08-08
date: den 8. august 2013
template: post
title: Status \#31
---

Jeg står på taget og kigger ud over byen.

Jeg arbejder i et delta af timer, der løber ud i et hav af dage og endeløse nætter, der strander et sted i morgenstunden. Der lyder en fjern tuden, der minder om i går. Og om alle dage før den. Jeg drømmer om i morgen, for der er jeg nået endnu længere end i dag.

Jeg står på taget og kigger ud over byen.