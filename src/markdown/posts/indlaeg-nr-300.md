---
author: Kasper Tidemann
created: 2013-10-11
date: den 11. oktober 2013
template: post
title: Indlæg nr. 300
---

Det her er indlæg nr. 300 på kaspertidemann.dk.

At skrive indlæg er som strøsand, der glider gennem fingrene. Nogle tanker ender i et par løse sætninger, mens andre går tabt. Og så er der de indlæg, som har skrevet sig selv allerede i det øjeblik jeg kommer i tanke om dem.

Hvis du følger med her, så følger du med i en 29-årig mands liv. Det foregår på tværs af kontinenter og kulturer, mennesker og meninger, forretning og fornøjelse – alt sammen med afsæt i en dyb og inderlig følelse af at være forbundet med omverdenen.