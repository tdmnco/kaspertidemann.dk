---
author: Kasper Tidemann
created: 2013-12-13
date: den 13. december 2013
template: post
title: Køen i Netto
---

Jeg har tidligere advokeret for at tilgå sikkerhedskontrollen i lufthavnen med militærisk disciplin. Det er desværre de færreste som gør det.

Det er ligesom dem nede i Netto, der hælder en hel indkøbsvogn op på rullebåndet og først oppe ved kassen indser at de skal betale. Så står de og leder efter kreditkort i jakkelommer, bukser og tasker – og finder det selvfølgelig i pungen.

Så står man selv bag i køen og smiler lidt for sig selv. Det bliver nok aldrig anderledes.