---
author: Kasper Tidemann
created: 2014-01-22
date: den 22. januar 2014
template: post
title: Åbne døre
---

Der er en dør for enden ad gangen i min lejlighed. Jeg har lukket den flere gange i løbet af dagen kun for at finde den åben igen da jeg kom tilbage.

Låsen virker som den skal og døren kan ikke åbnes kun ved at skubbe til den. Håndtaget skal drejes.

Min lejlighed må være hjemsøgt af et spøgelse. Men selv hvis den er det, så er det her altså stadig San Francisco. Der skal betales husleje, udvikles software og drikkes kaffe – man kan ikke bare flyve tilfældigt rundt og åbne døre.