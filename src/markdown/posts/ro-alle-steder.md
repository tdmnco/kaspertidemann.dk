---
author: Kasper Tidemann
created: 2013-11-13
date: den 13. november 2013
template: post
title: Ro alle steder
---

Vinterens mørke har lagt sig tungt over de københavnske forstæder. Vi står i køkkenet i de små hjem og laver mad. Der er ro alle steder.

Samtidig blæser jorden ud gennem universet. Alt bevæger sig i en rasende fart i et tilsyneladende uendeligt kosmos hvor selv de største skrig forstummer og alt er øde.

Vi skræller et par kartofler og lader det stå og simre. Vi taler afdæmpet sammen og ringer aftentimen ind. Der er ro alle steder.