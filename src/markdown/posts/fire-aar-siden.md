---
author: Kasper Tidemann
created: 2014-07-21
date: den 21. juli 2014
template: post
title: Fire år siden
---

I dag er det fire år siden Pløger blev slået ihjel i Afghanistan.

Jeg tænker tit på ham. I bilen, på vej til møde og mens jeg står i kø og venter på at betale. Der er mange små detaljer i hverdagen, der springer op og falder ned.

Mit liv ændrede sig efter Pløgers død. En dag bliver postkassen ikke længere tømt. Indtil da vil jeg leve hver dag som var det den sidste.

Jeg sætter hånden på din gravsten og forestiller mig at det er din skulder. Hvil i fred, Pløger.