---
author: Kasper Tidemann
created: 2013-10-08
date: den 8. oktober 2013
template: post
title: I aske er guld
---

Natten bider daggryet i haserne og dagene flyder sammen. Nogle dage virker alting og andre virker intet. Jeg er tæt på målstregen, hvor det hele spidser til.

I medgang smager alle drinks af sød Vermouth og piger i sommerkjoler. I modgang bevæger man sig milevidt videre. Det kan man bare først se bagefter.

Hvis det her bliver en succes, så behøver jeg ikke tænke på mere. Og hvis det ikke gør? Så vil jeg huske på følgende citat: at drømme brænder og i aske er guld.