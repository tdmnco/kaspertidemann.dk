---
author: Kasper Tidemann
created: 2016-03-18
date: den 18. marts 2016
template: post
title: Johnny
---

Johnny døde midt på den travlt befærdede vej, der forbinder festivalpladsen med de tusindvis af telte, der peger op mod skyerne i en festivals eufori.

Han fortalte altid om politik og livsanskuelser og de små hændelser. Noget nogen havde sagt, som han var uenig i.

Men han skændtes aldrig, det var ikke hans ærinde. Han spurgte og spurgte igen for at komme ind til kernen af det, som han ikke forstod.

Til hans begravelse blev der spillet Pink Floyd. Shine on, you crazy diamond. Du er med endnu.