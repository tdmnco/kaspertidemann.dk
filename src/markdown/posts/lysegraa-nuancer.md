---
author: Kasper Tidemann
created: 2014-10-24
date: den 24. oktober 2014
template: post
title: Lysegrå nuancer
---

Fredagens lysegrå nuancer fortæller om et efterår. Jeg kigger ud ad vinduet. Jeg tænker på min café i San Francisco, hvor jeg sad hver formiddag og drak kaffe.

Jesse var ekspedient i caféen. Han nåede aldrig at møde sin far og hans mor var stofmisbruger indtil sin død. Han ville altid gerne snakke når jeg kom ind. Vi snakkede om vind og vejr, om musik og kunst, om liv og død – og om håb og drømme.

Jeg ved ikke hvornår jeg er tilbage. Livet er en rejse. I næste uge går turen til Oxford.