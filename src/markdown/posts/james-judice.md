---
author: Kasper Tidemann
created: 2013-12-26
date: den 26. december 2013
template: post
title: James Judice
---

Jeg sad på en navnløs bar i Beverly Hills og fik en drink. Der var kun mig, bartenderen og en anden fyr i det lille lokale. Vi havde hilst på hinanden og udvekslet et par høflige fraser i løbet af den tidlige aftentime. Han var i byen for at forsøge at få en rolle i en film.

Baren lukkede tidligt og så stod vi der. Jeg var blevet anbefalet restauranten Spago, efter sigende det bedste sted i byen. Vi trådte indenfor, satte os i baren og drak Old Fashioned til langt ud på natten.

Hans største drøm var at spille Batman en dag, men mindre kunne også gøre det, fortalte han. Det kunne fx være [hovedrollen i en lille film](https://www.youtube.com/watch?v=paMcxhwpmto), som sikkert ikke bliver den store succes – men alt har jo sin begyndelse et sted.

Held og lykke med karrieren, James. Du skylder en tur i byen næste gang vi ses.

![Billede 1](/photos/james-judice/1.jpg)