---
author: Kasper Tidemann
created: 2014-01-26
date: den 26. januar 2014
template: post
title: Eftermiddagstanker
---

Solens stråler glimter ind ad vinduerne i min lokale café. Det er det gyldne, patinerede sollys som kun forekommer når solen er ved at gå ned.

Det er en af de eftermiddage hvor man sidder og tænker ti år frem i stedet for bare på i morgen. Set udefra er man bare endnu en kaffedrikkende cafégæst som kigger tomt ud i luften, men indeni tænker man så det brager.

Så vil man pludselig det hele på en gang. Og det kribler i hele kroppen for at komme videre.