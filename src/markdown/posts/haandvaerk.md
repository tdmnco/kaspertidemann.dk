---
author: Kasper Tidemann
created: 2013-08-15
date: den 15. august 2013
template: post
title: Håndværk
---

Man bevæger sig virkelig når man udvikler software. Jo mere man gør det, jo bedre bliver man til det, og jo mere gør man det. Det er som at blive virkelig god til at male eller spille musik. Eller som at blive virkelig god til hvilket som helst håndværk.

For det er netop essensen i et håndværk. Man får noget fra hånden, og den følelse er lige dele forpligtende og forløsende. Den vækker en indre mening og skaber en identitet: den man er og det man kan.